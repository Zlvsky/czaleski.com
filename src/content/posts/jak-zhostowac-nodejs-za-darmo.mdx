---
title: "Jak zhostować aplikację Node.js za darmo"
category: 'nodejs'
publishedAt: '23-01-2024'
isPublished: true
popular: false
image: '/images/node-hosting/thumbnail.png'
excerpt: "Krótki i konkretny tutorial jak zhostować prosty serwer API przy pomocy Serverless Functions."
---

Czy byłeś/aś, a może aktualnie jesteś w takiej sytuacji, że po skończeniu prac nad swoim fullstackowym projektem, nadszedł czas na deploy i pokazanie go światu? Z front-endem nie ma w zasadzie większych problemów, wystarczy to zrobić chociażby na **GitHub Pages**, czy **Netlify** i w zasadzie mamy darmowy hosting, wraz z domeną i SSL'em.

Problem pojawia się, kiedy przychodzi zhostować nasze **API** i w dodatku nie płacąc ani grosza. Jeszcze jakiś czas temu najpopularniejszym rozwiązaniem było **Heroku**, niestety darmowy plan został zlikwidowany no i trzeba kombinować:)

W tym wpisie podzielę się z Tobą praktycznym poradnikiem, który krok po korku pomoże Ci zhostować swoją aplikacje w Node.js, korzystając z darmowych usług.

## Czym są Serverless Functions

**Serverless functions**, to sposób hostowania i uruchamiania kodu bez konieczności zarządzania infrastrukturą serwerową. W przeciwieństwie do tradycyjnych modeli hostingowych, gdzie musisz skonfigurować i utrzymywać serwery, **serverless functions** pozwalają skupić się na samej logice aplikacji, a resztą zajmuje się dostawca usługi.

### W jaki sposób działają?

1. Bezstanowość (stateless) - Wywoływane funckje są bezstanowe, co oznacza, że nie przechowują żadnych informacji pomiędzy wywołaniami.
2. Konkretne wywołania funkcji - Do wywołania funkcji, konieczny jest wyzwalacz, np. zapytanie (request) poprzez HTTP.
3. Krótki cykl życia - Serverless functions mają krótki cykl, uruchamiają się, wykonują co mają wykonać i kończą pracę.

### Do czego nie wykorzystamy Serverless Functions

Serverless Functions mają swoje limity, nie polecałbym ich do wykorzystywania w skomplikowanych aplikacjach backendowych a raczej do tych prostszych. <br />Poniżej wypiszę kilka funkcjonalności, które Serverless Functions nie obsługują.

- Cron Jobs
- WebSockets
- Hostowania stron
- Puppeteer 
- Utrzymywania stałych połączeń np. z mongodb (każde wywołanie funckji będzie ponownie łączyć się z bazą, co wydłuża czas response'a)

Po odrobinie teorii, przejdźmy teraz do praktyki :-)

## 1. Przygotowanie projektu 

W moim przypadku aplikacja jest napisana za pomocą frameworka Express.js.

Po pierwsze upewnijmy się, że w głównym pliku eksportujemy główny moduł.

```ts
import express from "express";

const app = express();

app.post("/api/register", createUser);
app.post("/api/login", loginUser);

const port = process.env.PORT || 8080;
app.listen(port, () => {
  console.log(`Server started on port ${port}`);
});

export default app;
```

Następnie w roocie projektu utwórzmy folder ```/api``` a w nim plik ```index.ts``` (lub index.js)

```ts
// import z głównego pliku aplikacji
import app from "../src/main";

export default app;
```

Oraz również w roocie projektu folder ```/dist``` a w nim PUSTY plik ```.gitkeep```

Kolejnym krokiem będzie stworzenie pliku konfiguracyjnego dla **vercel**. Tworzymy więc również w roocie projektu plik ```vercel.json```

```json
{
  "rewrites": [{ "source": "/(.*)", "destination": "/api" }],
  "headers": [
    {
      "source": "/api/(.*)",
      "headers": [
        {
          "key": "Access-Control-Allow-Origin",
          "value": "*"
        },
        {
          "key": "Access-Control-Allow-Methods",
          "value": "GET,OPTIONS,PATCH,DELETE,POST,PUT"
        },
        { "key": "Access-Control-Allow-Headers", "value": "*" }
      ]
    }
  ]
}
```

Pierwsza linijka sprawia, że wszystkie żądania zostaną przekierowane na naszą **Serverless Function** którą zapisaliśmy w pliku ```/api/index.ts```
Aktualnie naszą bezserwerową funckją jest nasza cała aplikacja, oczywiście można rozbić to na mniejsze funkcję, co poprawiłoby wydajność, ale wtedy konieczne byłoby przebudowanie całej aplikacji.

Natomiast linijkami poniżej jest prosta konfiguracja która pomoże nam w walce z corsem.

Dla bezpieczeństwa, możemy również zainstalować bibliotekę ```npm i cors``` i użyć jej w głównym pliku.

```ts
const app = express();

// CORS SETUP
app.use(cors());
```

<Image
      src="/images/node-hosting/cors.jpg"
      alt="Mem z corsem"
    />

Ostatnią już rzeczą będzie dodanie linijki w ```package.json``` w sekcji ```'scripts'```

```json
...
"scripts": {
    ...
    "vercel-build": "echo hello"
  },
...
```

## 2. Wrzucenie kodu na GitHuba

Jeżeli udało nam się ukończyć wszystkie kroki z poprzedniego popdunktu, musimy wrzucić teraz kod na **GitHuba**

Jest pełno tutoriali w internecie więc bez sensu, żebym to tutaj opisywał:)

## 3. Deploy na Vercel.com

Jeżeli nie mamy jeszcze konta, zarejestrujmy się poprzez **GitHuba**

Następnie importujemy nasze repozytorium, ustawiamy root directory oraz framework na ```other``` i klikamy deploy.

Po paru chwilach nasza aplikacja powinna być dostępna pod linkiem który wygenerował nam vercel.

Jeżeli nasz endpoint był zapisany pod adresem np. ```/api/login``` to analogicznie będzie dostępny pod adresem ```nazwaprojektu.vercel.app/api/login```

<Image
      src="/images/node-hosting/vercel1.PNG"
      alt="Vercel 1"
/>
<Image
      src="/images/node-hosting/vercel2.PNG"
      alt="Vercel 2"
/>
<Image
      src="/images/node-hosting/vercel3.PNG"
      alt="Vercel 3"
/>
<Image
      src="/images/node-hosting/vercel4.PNG"
      alt="Vercel 4"
/>

Możemy stestować nasze API za pomocą narzędzia takiego jak np. ```postman```

## Podsumowanie

Serverless Functions od Vercel to ciekawa opcja aby postawić własny prosty serwer backendowy napisany w **node.js** całkowicie za darmo.

Funkcje serverless mają swoję ograniczenia i wady, takie jak chociażby "cold starts", niemniej jednak uważam, że do postawienia prostego serwera API powinno wystarczyć.

Miłego kodzenia i do usłyszenia! ✋